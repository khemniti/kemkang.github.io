<html>
  <head>
    <meta charset="utf-8">
    <title>วันอาสาฬหบูชา</title>
    <style>
      mark{background-color:white;
          color:black;}
    p{text-indent:2em;}
    </style>
  </head>
  <body background="https://media.istockphoto.com/id/2193410425/photo/grunge-paper-texture-or-background.jpg?b=1&s=612x612&w=0&k=20&c=tCbuRGodJxHQSLgHkA31l3uDKgzcYaH9N0u1B3A3Nwg=">
    <center>
      <h1><mark>ประวัติความเป็นมา "วันอาสาฬหบูชา" ขึ้น 15 ค่ำ เดือน 8</mark></h1>
    <br><br>
      <img src="https://www.onab.go.th/th/file/get/file/20210430c81e728d9d4c2f636f067f89cc14862c120144.jpg"
      border="10"
      onmouseover="this.src='https://ranong.ssru.ac.th/useruploads/images/20210729/bbdb77d4d5dee4cf0500e3876c6c006a5004b802.jpg';"
      onmouseout="this.src='https://www.onab.go.th/th/file/get/file/20210430c81e728d9d4c2f636f067f89cc14862c120144.jpg';"
      width=250 height=250
      style=border: 5px solid green;>
    <hr width=50% size = 5 color=770088>
    </center>
      <h1><mark>วันอาสาฬหบูชา คืออะไร</mark></h1>  
<p>วันอาสาฬหบูชา คือ วันที่พระพุทธเจ้าได้ทรงประกาศพระพุทธศาสนาเป็นครั้งแรก หลังจากตรัสรู้ได้ 2 เดือน โดยแสดงปฐมเทศนาโปรดพระปัญจวัคคีย์ทั้ง 5 ได้แก่ พระโกณฑัญญะ พระวัปปะ พระภัททิยะ พระมหานามะ และพระอัสสชิ ที่ป่าอิสิปตนมฤคทายวัน เมืองพาราณสี แคว้นมคธ จนพระอัญญาโกณฑัญญะได้บรรลุธรรมและขอบวชเป็นพระภิกษุรูปแรกในพระพุทธศาสนา จึงถือว่าวันนี้มีพระรัตนตรัยครบองค์สามบริบูรณ์ครั้งแรกในโลก คือ มีทั้งพระพุทธ พระธรรม และพระสงฆ์ ซึ่งเหตุการณ์นี้เกิดขึ้นก่อนพุทธศักราช 45 ปี</p>
<p>ทั้งนี้ พระธรรมที่พระพุทธเจ้าทรงแสดงแก่ปัญจวัคคีย์ทั้ง 5 เรียกว่า "ธัมมจักกัปปวัตนสูตร" แปลว่า พระสูตรแห่งการหมุนวงล้อธรรม ซึ่งหลังจากปฐมเทศนา หรือเทศนากัณฑ์แรกที่พระองค์ทรงแสดงจบลง พระอัญญาโกณฑัญญะก็ได้ดวงตาเห็นธรรม สำเร็จเป็นพระโสดาบัน จึงขออุปสมบทเป็นพระภิกษุในพระพุทธศาสนา พระพุทธเจ้าก็ได้ประทานอุปสมบทให้ด้วยวิธีที่เรียกว่า "เอหิภิกขุอุปสัมปทา" พระโกณฑัญญะจึงได้เป็น พระอริยสงฆ์องค์แรกในพระพุทธศาสนา ต่อมา พระวัปปะ พระภัททิยะ พระมหานามะ และพระอัสสชิ ก็ได้ดวงตาเห็นธรรม และได้อุปสมบทตามลำดับ</p>
 <br><br>
    <center>
      <img src="https://encrypted-tbn0.gstatic.com/images?q=tbn:ANd9GcSzEwy-qWvbTKhO_Z8XKGaqaNeKf2koks8WLw&s"
      border="10"
      onmouseover="this.src='https://images.dmc.tv/www/images/index/scoop/rain_retreat/dhammajak.jpg';"
      onmouseout="this.src='https://encrypted-tbn0.gstatic.com/images?q=tbn:ANd9GcSzEwy-qWvbTKhO_Z8XKGaqaNeKf2koks8WLw&s';"
      width=250 height=250
      style=border: 5px solid pink;>
    </center>
    <h1><mark>ความหมายของ "วันอาสาฬหบูชา"</mark></h1>
คำว่า "อาสาฬหบูชา" มาจากภาษาบาลี ประกอบด้วยคำว่า "อาสาฬห" แปลว่า เดือน 8 และคำว่า "บูชา" แปลว่า การบูชา ดังนั้น วันอาสาฬหบูชา จึงหมายถึง การบูชาในวันเพ็ญเดือน 8
โดยสรุป วันอาสาฬหบูชา หมายถึง การบูชาในวันเพ็ญ เดือน 8 หรือ การบูชาเพื่อระลึกถึงเหตุการณ์สำคัญในวันเพ็ญ เดือน 8 ที่สำคัญคือ
<li>เป็นวันที่พระพุทธเจ้าทรงแสดงปฐมเทศนา</li>
<li>เป็นวันที่พระพุทธเจ้าเริ่มประกาศพระศาสนา</li>
<li>เป็นวันที่เกิดอริยสงฆ์ครั้งแรกคือการที่ท่านโกณฑัญญะรู้แจ้งเห็นธรรม เป็นพระโสดาบัน จัดเป็นอริยบุคคลท่านแรกในอริยสงฆ์</li>
<li>เป็นวันที่เกิดพระภิกษุรูปแรกในพระพุทธศาสนา คือ การที่ท่านโกณฑัญญะขอบรรพชาและ ได้บวชเป็นพระภิกษุ หลังจากฟังปฐมเทศนาและบรรลุธรรมแล้ว</li>
<li>เป็นวันที่พระพุทธเจ้าทรงได้ปฐมสาวกคือ การที่ท่านโกณฑัญญะนั้น ได้บรรลุธรรม และบวชเป็นพระภิกษุ จึงเป็นสาวกรูปแรกของพระพุทธเจ้า</li>
    <br><br>
    <h1><mark>คำสอนพระพุทธเจ้า</mark></h1>
<b>อริยสัจ 4 แปลว่า ความจริงอันประเสริฐของอริยะ ซึ่งคือบุคคลที่ห่างไกลจากกิเลส ได้แก่</b>
<li>1. ทุกข์ ได้แก่ ปัญหาทั้งหลายที่เกิดขึ้นกับมนุษย์ บุคคลต้องกำหนดรู้ให้เท่าทันตามความเป็นจริงว่ามันคืออะไร ต้องยอมรับรู้ กล้าสู้หน้าปัญหา กล้าเผชิญความจริง ต้องเข้าใจในสภาวะโลกว่าทุกสิ่งไม่เที่ยง มีการเปลี่ยนแปลงไปเป็นอย่างอื่น ไม่ยึดติด</li>
<li>2. สมุทัย ได้แก่ เหตุเกิดแห่งทุกข์ หรือสาเหตุของปัญหา ตัวการสำคัญของทุกข์ คือ ตัณหาหรือเส้นเชือกแห่งความอยากซึ่งสัมพันธ์กับปัจจัยอื่น ๆ</li>
<li>3. นิโรธ ได้แก่ ความดับทุกข์ เริ่มด้วยชีวิตที่อิสระ อยู่อย่างรู้เท่าทันโลกและชีวิต ดำเนินชีวิตด้วยการใช้ปัญญา</li>
<li>4. มรรค ได้แก่ กระบวนวิธีแห่งการแก้ปัญหา อันได้แก่ มรรคมีองค์ 8 ประการดังกล่าวข้างต้น</li>
    <center>
      <img src="https://encrypted-tbn0.gstatic.com/images?q=tbn:ANd9GcTREJuT4jCS9d-kU9O89umctCTX9IazIbmDJQ&s"
      border="10"
      onmouseover="this.src='https://encrypted-tbn0.gstatic.com/images?q=tbn:ANd9GcTYn4yvX0Md1iAjQNjVslNf5anWUHv1MfT63w&s';"
      onmouseout="this.src='https://encrypted-tbn0.gstatic.com/images?q=tbn:ANd9GcTREJuT4jCS9d-kU9O89umctCTX9IazIbmDJQ&s';"
      width=250 height=250
      style=border: 5px solid pink;>
    </center>
    <br><br>
        <h1><mark>กิจกรรมวันอาสาฬหบูชา</mark></h1>
พิธีกรรมโดยทั่วไปที่นิยมกระทำในวันนี้ คือ การทำบุญ ตักบาตร รักษาศีล ฟังพระธรรมเทศนา และสวดมนต์ ในตอนค่ำก็จะมีการเวียนเทียนที่เป็นการสืบทอดประเพณีอันดีงามของไทยเรา ดังนั้น พุทธศาสนิกชนทั้งหลายควรเข้าวัด เพื่อน้อมระลึกถึงคุณพระรัตนตรัย อีกทั้งยังเป็นการช่วยชะล้างจิตใจให้ปลอดโปร่งผ่องใส จะได้มีร่างกายและจิตใจที่พร้อมสำหรับการดำเนินชีวิตในยุคที่ค่าครองชีพถีบตัวสูงขึ้นอย่างนี้...
<iframe width="1128" height="635" src="https://www.youtube.com/embed/T8NwMifHMg8" title="ประวัติความเป็นมาและความสำคัญ “วันอาสาฬหบูชา”" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
      <br><br>
      <img src="pic.jpg" width=250 height=250>
      <br><br>
      <b>ด.ช.เขมนิธิ ตันติศรีปรีชา ม.202 เลขที่ 9</b>
</body>
</html>
